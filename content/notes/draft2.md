---
title: Anycubic Kossel 的火牛壞了
date: '2019-05-02'

draft: true
---

話說早幾日天寒地凍，我如常地在臨睡之前將一個 3Dmodel 餵給我的 AnycubicKosselLinearPlus3DPrinter，由得佢自己打通宵。但係點知道在第二朝起身的時候，發現模型只是完成了一半，而 Anycubic3DPrinter 係無左電。佢無任何燈，打印頭也只是突兀地停在一半的位置。

關了電源再重開，又有翻電，有點奇怪。經過連續幾日的測試，發現 Anycubic3DPrinter 係會失驚無神自動關機，可能在開機後幾分鐘，也可能在開始打印之後一兩個鐘，無乜 pattern 可言。

其實這些火牛都內建了幾種保護模式，通常包括負載、電壓、溫度，如果超過了臨界值，火牛就會自動關機，而當數據回落到正常值，火牛又會恢復正常。我懷疑可能是其中一種保護唔正常地啟動了。另一種可能是，火牛本身就已經唔係好夠力，這幾天特別冷，加熱 heatbed 和 hotend 比平時要消耗更多能量，所以就 trigger 左過載保護。

為什麼我好肯定是火牛的問題呢？因為當我換上另一個火牛(從另一台 3Dprinter 借來的，電壓一樣，功率也一樣，真係好彩)，連續打印了 6 個小時都完全沒問題。雖說我的 Anycubic 也有點小改動，但主要用電的部分全都是原廠的，原廠的 controllerboard，原廠的 steppermotor，原廠的 heatbed，原廠的打印噴頭。我就是加裝了外置的熱床控制模組，和一個照明用的 LED 燈，其實都唔會用多幾多電。
